# Notazioni Asintotiche

Le notazioni ci servono per definire il comportamento *asintotico* dell’algoritmo in esame.

Esistono tre notazioni per valutare l’andamento dell’algoritmo:

$f(n) = O(g(n))$, che ci dice che **f(n) è limitata superiormente da g(n)**

$f(n) = \Omega(g(n))$, che ci dice che **f(n) è limitata inferiormente da g(n)**

$f(n) = \Theta(g(n))$, che ci dice che **f(n) è limitata da g(n), per due c1,c2>0.**

Tali notazioni definiscono l’andamento *asintotico* dell’algoritmo, ovvero quando la taglia del problema tende ad $\infty$.

## Notazione O(g(n))

Questa notazione esprime il *limite superiore* della funzione f(n), ovvero ci dice che la f(n) ha valori sempre inferiori a quelli assunti dalla funzione g(n), moltiplicata per un opportuna costante c.

In matematica:

$Date \ f,g:N->R^+, diremo \ che: f(n) = O(g(n)) \iff \exists \ c>0,\exists \ n_0 \ | f(n) \le c*g(n), \forall n \ge n_0$

![Untitled](https://prod-files-secure.s3.us-west-2.amazonaws.com/06657087-6657-4327-bd7f-a3021792e111/df519fcd-8c2d-411d-8441-012fecb47b0f/Untitled.png)

### Polinomi

Un polinomio è sempre O del suo termine di grado più alto.
$P_k(n) = O(n^k)$

Prendiamo, ad esempio
$f(n) = 5n^3 + n^2 + 3$

Verifichiamo che $f(n) = O(n^3)$
$f(n) = 5n^3 + n^2 + 3 \le$ 
$5n^3 +n^3+3 \le$                  $\iff n \ge 1$  
$6n^3 + n^3 \le$                         $\iff n \ge 2$
$7n^3$

In questo modo, abbiamo verificato che $f(n) = O(n^3)$, per $c \ge 7$ e $n_0 = 2$.

La dimostrazione generale di questa proprietà è data da:
$P_k(n) = a_k * n^k+...+a_1 * n +a_0 <=$ \\
$|a_k|n^k+...+|a_1|n+|a_0| <=$ \\
$(|a_k|+...+|a_1|+|a_0|)*n^k <=$ \\
$c*n^k$

### Proprietà della Notazione O

La Notazione O, come tute le altre, gode di alcune proprietà:

Se $a(n) = O(b(n)) \implies \lambda * a(n) = O(\lambda * b(n)) = O(b(n))$

Se $a(n) = O(b(n)) \ \land \ c(n) = O(d(n)) \implies a(n) + c(n) = O(b(n))+O(d(n)) = O(b(n)+c(n))$

Se $a(n) = O(b(n)) \land c(n) = O(d(n)) \implies a(n)*c(n) = O(b(n))*O(d(n)) = O(b(n)*d(n))$

Se $a(n) = O(b(n)) \land b(n) = O(c(n)) \implies a(n) = O(c(n))$

Tali proprietà valgono per tutte le altre Notazioni.

## Notazione $\Omega(g(n))$

La Notazione $\Omega(g(n))$ esprime il *limite inferiore* della funzione $f(n)$, ovvero che i valori assunti dalla funzione saranno sempre al di sopra di quelli assunti dalla funzione $g(n)$, moltiplicata per un’opportuna costante $c > 0$.

$Date f,g:\N \rightarrow \R^+ diremo \ che \ f(n) = \Omega(g(n)) \iff \exist c>0,\exist n_0 \ | \\f(n) \ge c*g(n), \forall n \ge n_0$

![Untitled](https://prod-files-secure.s3.us-west-2.amazonaws.com/06657087-6657-4327-bd7f-a3021792e111/7714ce92-3cb6-42d1-a4c1-2b3591de0ee8/Untitled.png)

## Regola della Dualità

Tra $O \ e \ \Omega$ vale la Regola della Dualità, ovvero si ha che:

$f(n) = O(g(n)) \iff g(n) = \Omega(f(n))$

## Notazione $\Theta$

La notazione $f(n) = \Theta(g(n))$ esprime che la funzione $f(n)$  è limitata **sia superiormente che inferiormente** dalla funzione $g(n)$ moltiplicata per due costanti $c_1,c_2 >0$.

Diremo quindi che:

$f(n) = \Theta(n) \iff \exist c_1,c_2>0 \land \exist n_o \ | \\c_1*g(n) \le f(n) \le c_2*g(n)$

![Untitled](https://prod-files-secure.s3.us-west-2.amazonaws.com/06657087-6657-4327-bd7f-a3021792e111/91b76a68-6702-4374-ab33-e2d23e445028/Untitled.png)

# Scelta della Notazione

La scelta della Notazione è la parte più importante dell’analisi di un algoritmo, infatti definire bene l’andamento dell’algoritmo ci permette di stabilire correttamente come performa l’algoritmo.

Ad esempio, è vero che $f(n) = n$ è $O(n^2)$, ma è anche $\Omega(\sqrt n)$. ***Sarebbe quindi più corretto definire la $f(n)$ come $\Theta(n)$, in quanto sarebbe limitata sia superiormente che inferiormente.***

Ma come dobbiamo scegliere la Notazione corretta? Vediamo ora alcuni esempi:

- $Se \ \lim_{n\rightarrow \infty} \frac{f(n)}{g(n)} = c \ne 0 \implies f(n) = O(g(n)) \land g(n) = O(f(n))$
    
    In questo caso, sceglieremo la Notazione $\Theta$ [$f(n) = \Theta(g(n)) \ \lor \ g(n) = \Theta(f(n))$]
    
- $Se \lim_{n->\infty} \frac{f(n)}{g(n)} = 0 \implies f(n) = O(g(n)) \ \land \ g(n) \ne O(f(n))$
    
    In questo caso, sceglieremo la notazione $O$ [$f(n) = O(g(n)) \ \lor \ g(n) = \Omega(f(n))$]
    
- $Se \ \lim_{n\rightarrow \infty} \frac{f(n)}{g(n)} = \infty \implies f(n) \ne O(g(n)) \ \land \ g(n) = O(f(n))$
    
    In questo caso, sceglieremo la notazione $\Omega$ [$f(n) = \Omega(g(n)) \ \land \ g(n) = O(f(n))$]
    

### Metodo Generale

Per avere un metodo generale, *si può intuire tutto dalla definizione di limite*:

Per semplicità, supponiamo che valga $\lim_{n\rightarrow\infty}\frac{f(n)}{g(n)} = p \ne 0$

Inoltre, prendiamo un $\delta$ ed un $c$ tali che:

$\delta = p \ \land \ c = 2*p$

Per la definizione di limite, si ha che

$||\frac{f(n)}{g(n)} - p|| \le \delta$

$\implies ||\frac{f(n)}{g(n)}|| \le \delta + p$  

Avendo scelto $\delta = p \ \land \ c = 2p :$

$\implies ||\frac{f(n)}{g(n)}|| \le c \implies f(n) \le c*g(n)$

# Scala Infiniti

Per avere una maggiore completezza e precisione della notazione da scegliere per l’algoritmo, ricordiamo che ogni funzione può essere

 $f(n) = O(g(n)) \ \lor \ f(n) = \Omega(g(n)) \ \lor \ f(n) = \Theta(g(n))$

E dunque bisogna stabilire un criterio per valutare la posizione delle varie funzioni in base al loro incremento al tendere della taglia dei dati.

Abbiamo così, in base ai confronti fatti tra le varie funzioni, una ***scala di infiniti***:

![Scala_Infiniti.png](https://prod-files-secure.s3.us-west-2.amazonaws.com/06657087-6657-4327-bd7f-a3021792e111/06ed8bd2-cfbd-427d-a9cb-d3e38c745809/Scala_Infiniti.png)

Questa scala ci permette di definire quale funzione è $O, \Omega, \Theta$ di ciascun altra. Va letta dal basso verso l’alto, in ordine di incremento al tendere di n all’infinito.

La funzione $O(1)$ è quella che non aumenta mai, $O(log_alog_bn)$ è quella che aumenta meno velocemente, mentre $O(n^n)$ è la più rapida ad aumentare.

**Più il proprio algoritmo si avvicina ad una delle ultime funzioni, meno performante sarà.**

---

**[FINE LEZIONE]**
